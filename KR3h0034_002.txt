# -*- mode: mandoku-view; -*-
#+TITLE: 書小史
#+DATE: 2015-08-24 23:14:49.886493
#+PROPERTY: ID KR3h0034
#+PROPERTY: BASEEDITION WYG    
#+PROPERTY: JUAN 卷二
<pb:KR3h0034_WYG_002-1a>¶
欽定四庫全書¶
　書小史卷二¶
　　　　　　　　　　　　　宋　陳思　撰¶
　　傳一(后/)　(女/)　(王/)¶
漢孝成許皇后大司馬車騎將軍平恩侯嘉女也聰慧¶
善史書¶
後漢和帝隂皇后諱某光烈皇后兄執金吾識之曾孫¶
也少聰慧善書藝¶
<pb:KR3h0034_WYG_002-1b>¶
和熹鄧皇后諱綏太傅禹之孫也六歳能史書十二通¶
詩論語志在典籍母嘗非之曰汝不習女工以供衣服¶
乃更務學寧當舉博士耶后重違母言晝脩婦業暮誦¶
經典家人號曰諸生¶
昭烈梁皇后諱妠大將軍商之女也少善女工好史書¶
九嵗能誦論語治韓詩大義略舉嘗以烈女圖畫置於¶
左右以自監戒¶
魏文帝甄皇后中山無極人明帝母漢太保甄邯後也¶
<pb:KR3h0034_WYG_002-2a>¶
九嵗喜書視字輒識數用諸兄筆硯兄謂后言汝當習¶
女工用書為學當作女博士耶后答言聞古者賢女未¶
有不學前世成敗以為已誡不知書何由見之¶
呉王趙夫人丞相趙逵之妹善書畫巧妙無雙名畫記¶
云孫權嘗歎魏蜀未平思得善畫者圖山川地形夫人¶
乃進所寫江湖九州山岳之勢¶
晉武元楊皇后諱艷字瓊芝𢎞農華陰人后少聰慧善¶
書姿質美麗嫻於女工¶
<pb:KR3h0034_WYG_002-2b>¶
東晉安僖王皇后諱神愛瑯琊臨沂人中書令獻之女¶
也善書¶
梁武郗皇后諱徽髙平金鄉人父&KR0008;太子舎人后母宋¶
文帝女尋陽公主也幼明慧善𨽻書讀史傳女工之事¶
無不嫻習¶
陳武宣章皇后諱要兒呉興烏程人少聰慧美容儀善¶
書能誦詩及楚辭¶
後主沈皇后諱婺華呉興武康人父君理母即武帝女¶
<pb:KR3h0034_WYG_002-3a>¶
㑹稽穆公主也后性端静有識量聪明强記涉獵經史¶
工書翰國亡與後主俱入長安及後主薨后自為哀辭¶
文甚酸切書賦云沈氏后徳名標婺華允光親署獨美¶
可嘉如晚晴陣雲傍日殘霞¶
唐則天順聖皇后武氏諱曌并州文水人也臨朝稱尊¶
號曰大周金輪皇帝好飛白書自題昇仙太子廟碑額¶
后好書嘗墨制問石泉公王方慶求其祖父書方慶進¶
十一代祖𨗳已下二十八人書共十卷后御武成殿示¶
<pb:KR3h0034_WYG_002-3b>¶
羣臣仍令中書舎人崔融為寶章集以叙其事復賜方¶
慶當時以為榮書賦云武后君臨藻翰時欽順天矜而¶
永保先業從人欲而不顧兼金¶
　　諸女¶
魯秋胡妻者魯人秋胡逺宦三年不歸其妻幽居懐思¶
而作蟲書秦書有八體四曰蟲書以書幡信首蕭子良¶
云實蠶書也盖婦人閨閫之所事故因擬象韋續五十¶
六種書體云蟲書魯秋胡妻因浣蠶所作亦曰雕蟲書¶
<pb:KR3h0034_WYG_002-4a>¶
漢安定皇甫規妻馬氏善屬文能草書時為規答書記¶
人怪其工¶
蔡琰字文姬即中郎邕之女也愽學有才辯工書善章¶
草適河東衛仲道夫亡無子歸寧於家興平中天下喪¶
亂文姬為胡騎所獲沒於胡中十二年曹操素與邕善¶
痛其無嗣乃遣使者以金璧贖之而重嫁於董祀祀為¶
屯田都尉犯法當死文姬詣曹操請之乃原祀之罪操¶
因問曰聞夫人家先多墳籍猶能記憶之否文姬曰昔¶
<pb:KR3h0034_WYG_002-4b>¶
亡父賜書四千許卷流離塗炭罔有存者今所誦憶裁¶
四百餘篇耳操曰今當使十吏就夫人寫之文姬曰妾¶
聞男女之别禮不親授乞給紙筆真草唯命於是繕寫¶
送之文無遺誤今太宗皇帝所勒法帖中有文姬十四¶
字云我生之初尚無為我生之後漢祚衰¶
晉衛夫人名鑠字茂猗廷尉展之女弟恒之從妹汝隂¶
太守李矩之妻也善𨽻書張懐瓘云𨽻書尤善規矩鍾¶
公碎玉壺之氷爛瑶臺之月婉然芳樹穆若清風右軍¶
<pb:KR3h0034_WYG_002-5a>¶
少嘗師之子敬年五六嵗已解書神情朗悟嘗從諸兄¶
造焉夫人乃書大雅吟賜之後右軍亦愛其書而臨寫¶
之唐人評云衛夫人書如揷花舞女低昂美容又如美¶
女登臺仙娥弄影紅蓮暎水碧沼浮霞¶
王羲之妻郗氏鑒之女也甚工書兄愔與曇謂之女中¶
筆仙¶
王凝之妻謝氏字道韞安西將軍奕之女也聰識有才¶
辯善正行書甚為舅氏所重李嗣真云雍容和雅芬馥¶
<pb:KR3h0034_WYG_002-5b>¶
可翫¶
郗愔妻傅氏善正書(見庾肩/吾書品)¶
王洽妻苟氏善書¶
王珉妻江氏善書¶
宋孔琳之妻謝氏善書¶
唐臨川公主太宗女也下嫁周道務主工籀𨽻能屬文¶
髙宗立上孝徳頌帝下詔褒答¶
劉秦妹歸馬氏善臨學王右軍蘭亭及安西帖咄咄逼¶
<pb:KR3h0034_WYG_002-6a>¶
真秦翰林書人也書賦云馬家劉氏臨効逼斥安西蘭¶
亭貌奪真蹟如宓妃遺形於巧素再見如在之古昔¶
房璘妻高氏善𨽻書(嘗書太原府太谷縣令安庭/堅美政頌歐公集古録有跋)¶
　　諸王¶
後漢北海敬王睦靖王興之子光武兄伯升之孫也少¶
好學博通書傳能屬文善史書當世以為楷則光武器¶
之明帝為太子尤見親幸甚愛其法及寢疾帝馹馬令¶
作草書尺牘十首¶
<pb:KR3h0034_WYG_002-6b>¶
樂成靖王黨明帝子聰慧善史書喜正文字與肅宗同¶
年尤相親愛¶
魏陳思王植字子建武帝子善屬文言出為論下筆成¶
章亦工書¶
晉齊獻王攸字大猷文帝第二子也少而岐嶷及長清¶
和平允愛經籍能屬文善尺牘為世模楷王僧虔云晉¶
齊王攸書京洛以為楷法張懐瓘云蘭芳玉潔竒而且¶
古書賦云偉哉齊王手蹟長留翰墨之外仁賢是優重¶
<pb:KR3h0034_WYG_002-7a>¶
則突兀嵩華輕則㕘差斗牛¶
武陵威王晞字道叔元帝子也善正書書賦云﨣﨣道¶
叔逺淳通俗全姓名而孰多議風度而不足元子憚其¶
威武吾徒遵其軌躅¶
會稽文孝王道子字道子簡文帝子少以清澹為謝安¶
所稱善行書書賦云道子雅薄綿宻纎潤露輕藏沈假¶
曲躡峻猶尺水之含衆象小山之擬萬仞¶
宋南平穆王鑠字休元文帝第四子少好學有文才善¶
<pb:KR3h0034_WYG_002-7b>¶
正書書賦云南平休元筆力自全㓜齒結搆老成天然¶
比夫鳥在&KR1145;龍潛泉神采卓爾文辭燦然¶
海陵王休茂文帝第十四子也善正書書賦云休茂尚¶
冲己恭法則長於用筆結字短於精神骨力性靈可觀¶
運用未極猶鳬雛鵠子初備羽翼¶
齊臨川獻王映字宣光高帝第二子也㓜而警悟美言¶
笑善騎射解聲律工左右書左右射¶
武陵昭王&KR0008;字宣昭高帝第五子也髙祖雖為方伯而¶
<pb:KR3h0034_WYG_002-8a>¶
居䖏甚貧諸子學書無紙筆&KR0008;嘗以指畫空中及畫掌¶
學字遂工篆法¶
衡陽王鈞字宣禮高帝第十一子也七歳出繼衡陽王¶
性好學善屬文工正書嘗手自書細書寫五經部為一¶
卷置於巾箱中以備遺忘侍讀賀玠問曰殿下家自有¶
墳索復何須蠅頭細書别藏巾箱中答曰巾箱中有五¶
經於檢閲既易且一更手寫則永不忘諸王聞而争効¶
為巾箱五經巾箱五經自此始也¶
<pb:KR3h0034_WYG_002-8b>¶
江夏王鋒字宣頴高帝第十二子也年四歳性方整好¶
學書畜於母張氏舎張氏無紙乃倚井欄為書書滿則¶
洗之已復更書如此者累月又晨興不肯拂窓塵而先¶
畫塵上學為字書五歳高帝使學鳳尾諾一學即工高¶
帝大悦以玉麒麟賜之曰麒麟賞鳳尾矣工書為當時¶
藩王所推南郡王昭業亦稱工書謂武帝曰臣書固應¶
勝江夏王武帝答闍黎第一法身第二法身昭業小名¶
闍黎鋒小名也(唐陸龜䝉説鳳尾諾或問余曰鳳尾諾/為何等物圍耶書耶對曰余之所聞自)¶
<pb:KR3h0034_WYG_002-9a>¶
(晉訖于梁陳以來藩邸之書也凡封子弟為王則開府/辟僚屬取當時士有學行才藻者中是選其所下書東)¶
(宫則曰令上書則曰牋諸王下書則曰教上書則曰啟/應和文章則曰應令應教下其制一等故也其事行則)¶
(曰諾猶漢天子肯臣下之奏曰可也鳳尾則所諾牋之/文也綷縩然䙰褷然織與繪莫的知既肯其行必有褒)¶
(異之辭若今之批答案晉元帝為琅琊王時帝美其才/令通習外事常使批鳳尾諾南齊江夏王鋒髙帝第十)¶
(二子甚憐之年五嵗使學鳳尾諾下筆便/工帝大悦以玉麒麟賜之餘未見其出)¶
竟陵文宣王子良字雲英武帝第二子也少有清尚禮¶
才好士善行書書賦云子良則能知未善心逺蹟邇家¶
風若遺古則翻鄙雖有力而無體將從真而自美猶土¶
<pb:KR3h0034_WYG_002-9b>¶
階茅茨儉徳之始¶
梁邵陵攜王綸字世調武帝第六子也少頴悟博學善¶
屬文能書尤工尺牘𨽻書更變古法甚有趣媚書賦云¶
世調則氣吞元常若置度内方之惠達(蕭/特)㫖趣猶昧擅¶
時譽而徒髙考遺踪而罕逮¶
陳始興王伯茂字欎之文帝第二子也性聰敏好學謙¶
恭下士世祖深愛重之時征北人於丹徒盗發晉郗曇¶
墓大獲晉右將軍王羲之書及諸名賢事蹟事覺其書¶
<pb:KR3h0034_WYG_002-10a>¶
並沒官藏於秘府文帝以伯茂好古多以賜之由是伯¶
茂大工草𨽻甚得右軍法¶
廬陵王伯仁字夀之文帝第八子官至光禄大夫中武¶
將軍善行書¶
武陵王伯禮字用之文帝第十子陳亡入隋為臨洮太¶
守善行書¶
永陽王伯智字策之文帝第十二子少敦厚有器局博¶
涉經史善行書陳亡入隋大業中為國子司業¶
<pb:KR3h0034_WYG_002-10b>¶
桂陽王伯謀字深之文帝第十三子位至散騎常侍善¶
行書書賦云髙踈壯浪復睹伯謀如策馬馳逐葦航泛¶
浮¶
新蔡王叔齊子子肅宣帝第十一子也風采眀贍博涉¶
經史善屬文能正書陳亡入隋為尚書主客郎¶
北齊彭城景思王浟字子深神武第五子也元象二年¶
拜通直散騎常侍封長樂郡公博士韓毅教浟書見浟¶
筆迹未工戯浟曰五郎書畫如此忽為常侍開國今日¶
<pb:KR3h0034_WYG_002-11a>¶
後更宜用心浟正色答曰昔甘羅為秦相未聞能書凡¶
人惟論才具何如豈必勤勤筆迹博士當今能者何為¶
不作三公浟時年葢八歳矣毅甚慚¶
唐魯哀王智雲初名稚詮髙祖子善射工書奕¶
漢王元昌高祖第七子少好學能書畫尤長正行書諸¶
王仲季兼有能名韓王曹王即其亞也曹則妙於飛白¶
韓則工於草行李嗣真云漢王作獻之氣勢或如舞劍¶
往無鄰㡬書賦云漢王童年自得書意夙承羲獻守法¶
<pb:KR3h0034_WYG_002-11b>¶
不二¶
韓王元嘉高祖第十一子少好學聚書至萬卷又採碑¶
文古跡多得異本㕘定同異尤善書畫¶
魯王靈䕫高祖第十九子篤學善草𨽻通音律¶
曹王明太宗之子特善飛白不减其父¶
岐王隆範&KR0790;宗子追冊惠文太子範好學工書愛儒士¶
無貴賤為盡禮又聚書畫皆世所珍者初隋亡禁内圖¶
書湮沒唐興募訪稍稍復出藏於秘府長安初張易之¶
<pb:KR3h0034_WYG_002-12a>¶
奏令善工整治乃宻使摹肖殆不可辨竊其真本藏於¶
家既誅悉為薛稷取去稷又敗範得之初不聞奏後慮¶
焉乃盡焚之書賦云惠文靡惓博學敦勸恨夫有始無¶
終灰燼成空苟懼存而投閣徒榮歿而昇宫尚可謂梁¶
園筆壯樂府文雄累聖重光之盛業六書一藝之精工¶
　¶
　¶
　¶
<pb:KR3h0034_WYG_002-12b>¶
　¶
　¶
　¶
　¶
　¶
　¶
　¶
　書小史卷二¶
