# -*- mode: mandoku-view; -*-
#+TITLE: 書小史
#+DATE: 2015-08-24 23:14:49.939548
#+PROPERTY: ID KR3h0034
#+PROPERTY: BASEEDITION WYG    
#+PROPERTY: JUAN 卷五
<pb:KR3h0034_WYG_005-1a>¶
欽定四庫全書¶
　書小史卷五¶
　　　　　　　　　　　　　宋　陳思　撰¶
　　傳四(晉/)¶
東晉王導字茂宏瑯琊臨沂人官至丞相諡曰文獻公¶
少有風鑒識量清逺善草隷元明二帝並工書者推奬¶
於茂宏王僧䖍云導書甚有楷法師學鍾衞好愛無厭¶
喪亂狼狽猶懐鍾尚書宣示帖衣帶過江後在右軍處¶
<pb:KR3h0034_WYG_005-1b>¶
借王敬仁敬仁死其母見脩平生所愛遂以入棺王愔¶
云王導行草見重當世書賦云業盛瑯琊茂宏厥初衆¶
能之一乃草其書將以潤色前範遺芳後車風稜載蓄¶
髙利有餘類賈勇之武士等相驚之戲魚¶
王恬字敬豫𨗳之子官至後將軍㑹稽内史性簡傲多¶
技藝奕棊為中興第一草隷當時無與為比尤長於臨¶
傚率性而運則復非工時有張翼善隷書尤善仿傚而¶
劣於敬豫也¶
<pb:KR3h0034_WYG_005-2a>¶
王洽字敬和恬之弟官至中書令理識明敏書兼諸法¶
於草尤工落簡揮毫有郢匠成風之勢雖卓然孤秀未¶
至運用無方從兄右軍云弟書遂不减吾飾之過也王¶
僧䖍云洽與右軍書俱變古形不爾至今猶法鍾張¶
王劭字敬倫洽之弟官至車騎將軍善草書¶
王薈字敬文𨗳幼子官至散騎常侍善行書¶
王廙字世將瑯琊臨沂人官至平南將軍荆州刺史工¶
草隷飛白祖述張衞遺法亦好索靖之風嘗得索七月¶
<pb:KR3h0034_WYG_005-2b>¶
二十六日書一紙毎寶玩之遭喪亂乃四疊綴於衣中¶
以過江王僧䖍云王平南廙是右軍叔自過江東右軍¶
之前惟廙為最畫為晉明帝師書為右軍法其飛白志¶
氣極古垂鵰鶚之翅羽類旌旗之卷舒時人云王廙飛¶
白右軍之亞也¶
劉超字世踰瑯琊臨邑人官至衞尉零陵忠侯善正書¶
超筆蹟與元帝相類自職居近宻遂絶其與外交書書¶
賦云體大法殊實推世踰禀天然而自强亂帝札而見¶
<pb:KR3h0034_WYG_005-3a>¶
拘猶朝廷宿舊年徳相趨¶
陶侃字士衡秣陵人官至侍中大將軍事元明二帝性¶
聰敏善正書逺近書疏莫不手答筆翰如流書賦云雍¶
容士衡季孟公旅肌骨閒媚精神慢舉如辭山登朝混¶
迹雜處¶
顧榮字彦先呉郡人官至驃騎將軍善草書書賦云彦¶
先尚質無而不有猶崆峒之上世俗誰偶¶
紀瞻字思逺丹陽秣陵人官至車騎將軍好讀書手自¶
<pb:KR3h0034_WYG_005-3b>¶
抄寫妙觧音律善行書¶
卞壼字望之濟隂寃句人官至侍中驃騎大將軍善草¶
書書賦云望之之草𦂳古而老落紙筋槃分行羽抱如¶
充仞多士交速雜寶¶
應詹字思逺汝南南頓人官至鎮南大將軍㓜孝以學¶
藝文章稱善草書書賦云思逺則藁草懸觧筆墨無在¶
真率天然忘情罕逮猶羣雀之飛廣厦小魚之戲大海¶
熊逺字孝文豫章人官至大將軍長史善正書書賦云¶
<pb:KR3h0034_WYG_005-4a>¶
孝文剛斷謹正援毫古雖拙利今稱且高如貴胄之躍¶
駿武賁之操刀¶
郄鑒字道徽髙平金鄉人官至太宰草書卓絶古而且¶
勁書賦云道徽之豐茂宏麗下筆而剛决不滯揮翰墨¶
而厚寔深沉等漁父之乗流鼓枻¶
郄愔字方回鑒之子官至司空善衆書張懐瓘云雖齊¶
名庾翼不可同年其法遵於衞氏尤長於章法濃纎得¶
衷意態無窮筋骨亦贍若鴻鵠奮六翮飄然逰乎太虚¶
<pb:KR3h0034_WYG_005-4b>¶
王僧䖍云郄愔章草亞於右軍梁武帝云郄愔書得意¶
甚熟而取妙特難踈散風氣一無雅素¶
郄曇字重煕愔之弟官至北中郎將善草書書賦云宻¶
壯竒姿撫蹟重煕若投石㧞距怒目揚眉¶
郄超字景興愔之子官至中書郎臨海太守善行草書¶
王僧䖍云郄超草書亞於二王𦂳媚過於其父骨力不¶
及也書賦云景興當年曷云世乏正草輕利脫略古法¶
郄儉之字處約曇之子官至太子率更令善草書¶
<pb:KR3h0034_WYG_005-5a>¶
郄恢字道允儉之之弟官至鎮軍將軍善正行書書賦¶
云處約道允家之後俊狂草勢而兄優謹正書而弟潤¶
俱始登於學次慙一虧於九仭¶
庾亮字元規潁川鄢陵人明穆皇后之兄官至太尉美¶
姿容善談論工行草書王僧䖍云庾亮書亦能入録¶
庾懌字叔豫亮之弟官至衛尉將軍善正行書書賦云¶
遺古效鍾叔豫髙蹤雖稳宻而傷浮淺猶葉公之愛畫¶
龍¶
<pb:KR3h0034_WYG_005-5b>¶
庾氷字季堅亮之弟官至中書監以雅素垂風兄亮常¶
以為庾氏之寶善書¶
庾翼字稚恭明穆皇后之弟官至車騎將軍荆州刺史¶
善草隷章草少與羲之齊名殊為世重兄亮亦有書名¶
曾就右軍求書逸少荅云稚恭在彼豈復假此王僧䖍¶
云庾翼書少時與右軍齊名右軍後進内外宗尚翼猶¶
不忿在荆州與都下書云小兒輩乃賤家雞而愛野雉¶
皆學逸少書湏吾還當比之右軍嘗以章草答亮亮以¶
<pb:KR3h0034_WYG_005-6a>¶
示翼翼乃大服因與右軍書云吾昔有伯英章草十紙¶
因喪亂遺失嘗歎妙迹永絶今見足下答家兄書煥若¶
神明頓還舊觀書賦云積薪之美更覽稚恭名齊逸少¶
墨妙所宗善草則鷹摶隼擊工正則劔鍔刀鋒愧時譽¶
之未盡覺知音而罕逢¶
庾准字彦祖亮之孫官至豫州刺史西中郎將善草書¶
書賦云荒蕪快利彦祖為容似較狡兔於大野任平陂¶
之所從¶
<pb:KR3h0034_WYG_005-6b>¶
范汪字元平順陽人官至安北將軍贈散騎常侍善正¶
書有謝瓜啓傳於世書賦云順陽筆精吾見元平近瞻¶
元常(鍾/繇)俯視國明(張/澄)利且掩薄能多似生如班翰之運¶
斧之棟梁以經營¶
范寗字武子汪之子官至中書侍郎善正書書賦云武¶
子正筆頗全古質去凡忘情任樸不失猶髙人之與釋¶
子志由道而秉律¶
劉惔字真長沛郡人官至丹陽尹善行草書書賦云真¶
<pb:KR3h0034_WYG_005-7a>¶
長則草含稚恭(庾/翼)之厚爽正邇越石(劉/琨)之覊束輕浮森¶
峭穠媚藻縟落衆木於秋杪狎羣鷗於水曲¶
孔偘字敬思㑹稽人官至大司農善行書¶
孔愉字敬康㑹稽人官至車騎將軍善草書書賦云敬¶
思敬康二孔殊芳思行則輕利峭峻類驚虬逸駿康草¶
則古質欝紆如落翮摧枯¶
丁潭字世康㑹稽人官至散騎常侍善正草書書賦云¶
若夫返古不忘吾推世康似無逸少如禀元常猶落太¶
<pb:KR3h0034_WYG_005-7b>¶
階之蓂莢掇祕府之芸芳¶
孔廞字季舒㑹稽人官至光禄大夫工書書賦云季舒¶
纎勁循古有禮遇稀難評唯署一啓¶
謝尚字仁祖陳郡陽夏人官至散騎常侍博綜衆藝善¶
草書書賦云謝氏三昆尚草特峻猶注飛㵎之瀑溜投¶
全牛之虚刅¶
謝安字安石尚之從弟位至太傅和粹通敏姿容溫雅¶
人皆比之王𨗳謂文雅過之學草正於右軍右軍云卿¶
<pb:KR3h0034_WYG_005-8a>¶
是觧書者然知觧書為難張懐瓘云安石尤善行書亦¶
猶衞洗馬風流名士海内所瞻王僧䖍云謝安亦入能¶
流殊亦自重乃為子敬書嵇中散詩得子敬書有時裂¶
作校紙書譜云謝安素善尺牘而輕子敬之書子敬嘗¶
作佳書與之謂必存録安輙題後答之甚以為恨¶
謝奕字無奕安之兄官至安西將軍善行書書賦云逹¶
士逸蹟乃推無奕毫翰云為任興所適¶
謝萬字萬石安之弟官散騎常侍亦工書¶
<pb:KR3h0034_WYG_005-8b>¶
王珣字元琳洽之子官至給事黄門侍郎善行書¶
王珉字季琰珣之弟官至中書令工𨽻書及行草時謂¶
小王之亞也自𨗳至珉三世善書時人方之杜衞二氏¶
王僧䖍云珉筆力過於子敬書舊品云嘗書四疋素自¶
朝操筆至暮便竟首尾如一又無誤字子敬嘗戲云弟¶
書如騎騾駸駸恒欲度驊騮前斯可謂弓善矢良兵利¶
馬疾穿圍破的難與争鋒書賦云繩繩宜爾傑出季琰¶
露鋒芒而豁懐傍禮樂而無檢猶摶扶摇而坐致超峻¶
<pb:KR3h0034_WYG_005-9a>¶
極而非險¶
王廞字伯輿即𨗳孫薈子官至司徒左長史善行書書¶
賦云温温伯輿亦扇其風風流之表軒冕之中骨體慢¶
正精彩冲融已髙天然恨乏其功如承奕葉之貴胄備¶
風訓之神童¶
王曠羲之父也官至淮南太守善行𨽻書¶
王羲之字逸少瑯琊臨沂人官至右軍將軍㑹稽内史¶
少有美譽善書為古今之冠草隷八分飛白章行備精¶
<pb:KR3h0034_WYG_005-9b>¶
諸體自成一家之法千變萬化得之神功自非造化發¶
靈豈能登峰造極其所措意皆自然萬象無以加也然¶
剖析張公之草而濃纎折衷乃愧其精熟損益鍾君之¶
隷雖還用增華而古雅不逮至研精體勢則無所不工¶
所謂氷寒於水亦猶雅頌得所鍾鼓云乎羲之隷行草¶
章草飛白五體俱入神品八分入妙有子七人獻之最¶
知名元之凝之徽之操之並工草隷梁武帝評云王羲¶
之書如龍跳天門虎卧鳳閣故厯代寶之永以為訓¶
<pb:KR3h0034_WYG_005-10a>¶
王元之羲之長子善草書¶
王凝之羲之次子官至左將軍㑹稽内史工草隷¶
王徽之字子猷凝之弟官至黄門侍郎善正草書¶
王操之字子重徽之弟歴侍中尚書豫章太守善正行¶
草書¶
王渙之徽之弟善行草書¶
王獻之字子敬逸少第七子清峻有美譽尤善草隷兼¶
妙丹青㓜學父書次習於張邇後改變制度别創其法¶
<pb:KR3h0034_WYG_005-10b>¶
率爾師心𡨕合天矩至於行草興合若孤峰四絶逈出¶
天殊其峭峻不可量也子敬七八歳時學書右軍潛從¶
後掣其筆不脫乃嘆曰此兒當有大名遂書樂毅論一¶
篇與之學後題書賜官奴竟能極小真書窮微入聖筋¶
骨𦂳宻不减於父故人謂之小聖官奴即子敬小字也太¶
元中新起太極殿謝安欲使子敬題榜以為萬世寶而¶
難言之乃說韋仲將題凌雲臺事子敬揣知其㫖乃正¶
色曰仲將魏之大臣寧有此事使其若此知魏徳之不¶
<pb:KR3h0034_WYG_005-11a>¶
長安遂不之逼也子敬隷行草章草飛白五體俱入神¶
品八分入能品或謂子敬為小令非也子敬為中書令¶
太元十一年卒於官年四十三族弟珉代居之至十三¶
年而卒年三十八時謂子敬為大令珉為小令¶
王濛字仲祖太原晉陽人官至長山令哀靖皇后父也¶
追贈光禄大夫善隷書法於鍾氏狀貌似而筋骨不備¶
衞臻陶侃並其亞也王僧䖍云王濛書可比庾翼書賦¶
云奥若太原之英二子間生仲祖慕元常之則懐祖(王/述)¶
<pb:KR3h0034_WYG_005-11b>¶
通文獻(王/𨗳)之情方言慕而我愧比叔文(謝/藻)而此榮習所¶
通而不及恭放之(溫放/之)而先鳴結束體正肆力專成猶¶
猶棟梁富於合抱乃匠斵而未精¶
王修字敬仁濛之子官至著作郎善隷書嘗求右軍書¶
乃寫東方朔畫像讃與之殆欲窮其妙而未盡其美子¶
敬毎省修書云咄咄過人始王𨗳愛鍾氏書喪亂狼狽¶
猶衣帶盛尚書宣示帖過江後以與右軍右軍借敬仁¶
及敬仁亡其母見此書平生所好乃遂與入棺殷仲堪¶
<pb:KR3h0034_WYG_005-12a>¶
書亦敬仁之亞也¶
王述字懐祖太原人官至中書令藍田使善草書書賦¶
云髙利迅薄連屬欹傾猶鳥避羅而勢側泉激石而分¶
横¶
王坦之字文度述之子官至侍中中書令善行書¶
王允之字深猷官至衞將軍㑹稽内史善草行書¶
謝藻字叔文㑹稽人官至中書侍郎善正書書賦云叔¶
文法鍾纎薄精練用筆雖巧結字未善似漸陸之遵鴻¶
<pb:KR3h0034_WYG_005-12b>¶
等窺巢之乳燕¶
謝璠伯官至散騎常侍善草書(見法/帖)¶
戴逵字安道譙郡銍人隠居不仕㓜有巧慧聰悟博學¶
能鼓琴工書畫總角時以雞子汁溲白瓦屑作鄭𤣥碑¶
自書刻之文既竒麗書亦妙絶¶
戴顒字仲若逵之子隠遯有髙名亦不仕隠居桐廬父¶
善琴書顒並傳其業¶
李充字宏度江夏鍾武人衞夫人之子累遷中書侍郎¶
<pb:KR3h0034_WYG_005-13a>¶
善楷書妙恭鍾索世咸重之¶
李式字景則即充從兄衞夫人之猶子官至侍中善草¶
隷甚佳其叔母善書右軍云李式是平南之流(平南將/軍王廙)¶
(也/)亦可比庾翼弟定子公府能名同式¶
張澄字國明呉郡人官至光禄大夫善正書王僧䖍云¶
張澄書當時亦呼有意書賦云國明勵躬鍾氏餘風壯¶
麗纎薄守雌知䧺如道門之子仙路時通¶
張彭祖澄之子官至龍驤將軍善隷書張懐瓘云右軍¶
<pb:KR3h0034_WYG_005-13b>¶
毎見彭祖縑素尺牘輙存而玩之夷齊雖賢若仲尼不¶
言未能髙舉亦猶彭祖附青雲之士不冺於世也¶
荀輿字長允潁隂人官至國子助教工隷書章草嘗寫¶
狸骨方一紙右軍見以為絶倫後擬傚數十通云此乃¶
天然功弗可及也庾肩吾云荀輿狸骨方學而難逮墨¶
妙至此時人不稱猶伯樂之顧則價增十倍然觀其意¶
趣不先於衞夫人當是右軍中年所賞若暮齒而見應¶
不至歎服也¶
<pb:KR3h0034_WYG_005-14a>¶
劉召字彦祖彭城人官至御史中丞累遷侍中善小篆¶
妙工飛白雖不及張宏亦一時之冠也作飛白書勢一¶
篇時有栁詳亦善飛白彦祖之亞也¶
張翼字君祖下邳人官至東海太守尤善草隷劣於王¶
恬時穆帝令翼寫王右軍手表帝自批後右軍殆不能¶
别久乃悟云小人幾欲亂真書賦云君祖馳馭藝忝令¶
譽窮正驗草而罕逮其能作偽亂真而未可為據正企¶
鍾而悠邈草師王而莫著¶
<pb:KR3h0034_WYG_005-14b>¶
　¶
　¶
　¶
　¶
　¶
　¶
　¶
　書小史卷五¶
