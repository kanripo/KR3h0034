# -*- mode: mandoku-view; -*-
#+TITLE: 書小史
#+DATE: 2015-08-24 23:14:49.966661
#+PROPERTY: ID KR3h0034
#+PROPERTY: BASEEDITION WYG    
#+PROPERTY: JUAN 卷七
<pb:KR3h0034_WYG_007-1a>¶
欽定四庫全書¶
　書小史卷七¶
　　　　　　　　　　　　　宋　陳思　撰¶
　　傳六(梁/)　(陳/)¶
梁蕭子雲字景喬晉陵人齊豫章王嶷第九子官至侍¶
中少善書小篆草行諸體兼備張懐瓘云特妙飛白意¶
趣飄然㸃畫之際有若鶱舉妍妙至精難與比肩但少¶
乏古風抑居妙品歐陽詢云蕭侍中飛白輕濃得中如¶
<pb:KR3h0034_WYG_007-1b>¶
蟬翼掩素遊霧崩雲可得而語其真書少學子敬晩師¶
元常得其體勢雖少乏力及其暮年筋骨亦備名葢當¶
世舉朝效之梁髙祖雅重其書常論子雲書曰筆力勁¶
駿心手相應巧踰杜度美過崔實當與元常並驅争先¶
其見賞如此子雲出為東陽太守百濟國使人至建業¶
求書逢子雲為郡維舟將發使人於渚次候之望船拜¶
行前子雲遣問之荅曰侍中尺牘之美逺流海外今日¶
所求惟在名迹子雲乃為停船三日書三十紙與之獲¶
<pb:KR3h0034_WYG_007-2a>¶
金貨數百萬書賦云景喬則潤色鍾門性情勵已豐媚¶
輕巧纎曼旖旎詩雖易其國風賜豈賢於夫子猶鸞窺¶
鏡而鼓翼虎不咥而履尾¶
蕭特字世達子雲之子官至太子舎人海鹽令善草𨽻¶
時人比之衛恒衛瓘武帝嘗使特書及奏帝曰子敬之¶
迹不及逸少蕭特之書遂逼於父¶
蕭㡬字德元齊曲江公遥欣之子年十嵗能屬文性温¶
和與物無競清貧自立好學善草𨽻書累遷新安太守¶
<pb:KR3h0034_WYG_007-2b>¶
蕭確字仲正邵陵王綸之子官至廣州刺史永安侯有¶
文才善行草尤工正書公家碑碣一皆使之初除祕書¶
丞武帝曰為汝能文故有此授書賦云仲正則寛而壯¶
賖而宻婆娑蹣跚綽約文質禀庭訓而微過任天然而¶
自逸若衆山之連峰探仙洞而不一¶
王彬字思文志之弟好文章習篆𨽻與志齊名時人為¶
之語曰三真六草為天下寳尚齊髙帝女臨海長公主¶
拜駙馬都尉天監中歴吏部尚書祕書監梁武帝云王¶
<pb:KR3h0034_WYG_007-3a>¶
彬放縱快利筆道流便¶
王籍字文海僧祐之子好學有才氣官至佐唐侯相甚¶
工草書筆勢遒放葢孔琳之流亞也書賦云文海𦂳快¶
勢逸氣髙未忘俗格銳意操刀猶樂成名於朝野嗤遁¶
迹於蓬蒿¶
陸杲字明霞吳郡人官至光禄大夫揚州大中正好辭¶
學工書畫其舅張融有髙名杲風韻舉止頗類時稱曰¶
無對日下惟舅與甥書賦云陸杲迅熟騁㨗遺能任縱¶
<pb:KR3h0034_WYG_007-3b>¶
便無風稜如郊坰羽獵䎀狨奔騰¶
陶𢎞景字通明丹陽秣陵人官至諸王府侍讀永明中¶
辭禄遂止句曲山自號華陽隱居好著述明衆藝善書¶
師祖鍾王采其氣骨雜以楊許之法然真書體勢歐虞¶
徃徃得之嘗荅梁武帝論書啟云愚固博涉患未能精¶
苦恨無書願作主書吏晚愛楷𨽻又羡典掌之人言人¶
生數紀之内識解不能周流天壤區區惟恣五慾實可¶
愧耻毎云得作才鬼猶勝頑仙武帝嘗欲徵用隱居畫¶
<pb:KR3h0034_WYG_007-4a>¶
二牛一以金龍頭牽之一則逶迤就水草梁武知其意¶
不以官爵逼之朝廷有事多詢之號山中宰相書賦云¶
通明髙爽𦂳宻自然擺闔宋文峻削阮研載窺逸軌不¶
讓真仙猶龍髯鶴頸奮舉雲天¶
阮研字文幾陳留人官至交州刺史善書其行草出於¶
逸少精熟尤甚其勢若飛泉交注奔競不息張懐瓘云¶
文幾與子雲齊名時稱蕭阮等各得右軍一體而此公¶
筋力最優比之於勇則被堅執銳所向無前論之於談¶
<pb:KR3h0034_WYG_007-4b>¶
則緩頰朶頥離堅合異有李信王離之攻取無子貢魯¶
連之變通可謂力過宏景雄葢子雲其𨽻則習於鍾公¶
風致稍怯庾肩吾云阮研居今觀古盡窺衆妙之門雖¶
師王祖鍾終成别搆一法亦有得矣書賦云文磯纎潤¶
穩正利草輭媚横流姿容媚好若其抑阮褒殷庶㡬同¶
塵似泉&KR0557;溜於懸磴木垂條於晚春¶
王僧孺字僧孺東海郯人官至北中郎諮議叅軍㓜聰¶
慧及長篤愛墳籍工屬文善楷𨽻聚書至萬卷率多異¶
<pb:KR3h0034_WYG_007-5a>¶
本¶
沈約字休文吳興武康人官至尚書令太子少傅博通¶
典籍善屬文工草書(見法/帖)¶
栁惲字文暢官至吳興太守好學善尺牘能鼓琴特窮¶
其妙梁武帝云栁惲書縱横廓落大意不凡而德體未¶
備¶
任昉字彦昇樂安人官至吏部郎掌著作善草書家藏¶
書萬卷書賦云體雜閒利覩夫彦昇搆牽掣而無法任¶
<pb:KR3h0034_WYG_007-5b>¶
胷懐而足慿猶注懸泉咽凝氷¶
殷鈞字季和陳郡長平人好學有思理善𨽻書為當世¶
楷法尤工行草南郡范雲樂安任昉並稱美之起家祕¶
書郎鈞在職校定祕閣四部書更為目録又受詔科檢¶
西省法書古迹别為品目官至國子祭酒書賦云季和¶
慢速風規所屬圓轉頗通骨氣未足¶
蕭賁字文煥竟陵王孫也官至河東太守㓜好學有文¶
才能書畫嘗於扇上圗山水咫尺之間便覺萬里為遥¶
<pb:KR3h0034_WYG_007-6a>¶
矜慎不傳自娛而已¶
傅昭字茂逺北地人官至祕書監善草書書賦云茂逺¶
㨗銳足以自給彦和連環迅不可及如過雨之奔簷霤¶
飛燎之赫原隰¶
朱異字彦和吳郡人居貧以傭書自業寫畢便誦涉獵¶
文史通雜藝博奕書筭尤善草書¶
陸倕字佐公吳郡人慧曉之子官至太常卿少勤學能¶
屬文善行草書¶
<pb:KR3h0034_WYG_007-6b>¶
庾詵字彦寳新野人㓜聰悟武帝詔以為黄門侍郎不¶
起篤學經史百家無不該綜書射棊筭並一時之絶¶
丁覘洪亭人頗善屬文殊工草𨽻顔氏家訓云孝元在¶
荆州書記一皆委之軍府輕賤多未之重耻令子弟以¶
為楷法云丁君十紙不敵王褒數字吾雅愛其手迹嘗¶
所寳持孝元嘗遣典簽恵編送文章示蕭祭酒問云君¶
王比賜書翰及寫詩筆殊為佳手姓名為誰都無聲問¶
編以實答子雲歎曰此人後生無比遂不為世所稱亦¶
<pb:KR3h0034_WYG_007-7a>¶
是竒事於是聞者少復刮目稍仕尚書儀曺郎後為晉¶
安王侍讀隨王東下及西臺陷沒簡牘湮散丁尋殁於¶
揚州前所輕者後思一紙不可復得¶
到沆字茂瀣齊御史中丞撝之子官至北中郎諮議叅¶
軍美風神容止可觀善屬文工篆𨽻¶
袁昻字千里陳郡陽夏人仕齊為祕書監黄門侍郎入¶
梁官至中書監㓜以孝稱善書畫嘗著書評一卷¶
劉慧斐字宣文彭城人少博學能屬文起家安成王法¶
<pb:KR3h0034_WYG_007-7b>¶
曺叅軍後不仕與處士張孝秀居東林寺相得甚歡尤¶
明釋典工篆𨽻在山手寫經二千餘卷¶
張孝秀字文逸南陽宛人為建安王别駕頃之遂去職¶
歸廬山居東林寺性通率不好浮華博涉羣書專精釋¶
典善談論攻𨽻書凡諸藝能莫不明習¶
孔敬通官至東宫學士能一筆草書一行不斷婉約風¶
流特出天性頃來莫有繼者又創為左右書當時座上¶
酧荅無有識者庾元威見而喜之遂呼為衆中清閒法¶
<pb:KR3h0034_WYG_007-8a>¶
庾元威字少明善蟲篆及雜體書作書論一篇行於世¶
徐僧權東海人官至梁東宫通事舎人領祕書以善書¶
知名¶
劉孝綽字孝綽齊司馬從事中郎繪之子㓜聰敏七嵗¶
能屬文號為神童歴官祕書監善草𨽻自以書迹似父¶
乃變為别體¶
范懐約吳郡人官至東宫侍書善正行書梁武帝云范¶
懐約真書有力而草行無功故知簡牘非易書賦云蠢¶
<pb:KR3h0034_WYG_007-8b>¶
蠢懐約任已作制若孤陋儒生辛勤一藝¶
江蒨字彦標濟陽考城人官至光禄大夫善行書書賦¶
云彦標氣懦任力或滯猶翮短風髙升沉靡制¶
江禄字彦遐蒨之弟㓜篤學有文章工書善琴位至太¶
子洗馬湘東王録事叅軍¶
徐伯珍字文楚東陽人少孤貧學書無紙嘗以竹箭箬¶
葉甘蕉及地上學書遂工楷𨽻¶
顔協字子和瑯琊臨沂人為湘東王記室少博涉羣書¶
<pb:KR3h0034_WYG_007-9a>¶
工草𨽻飛白吳人范懐約能𨽻書協學其書殆過真也¶
荆楚碑碣皆協所書時有㑹稽謝善勛能為八體六文¶
方寸千言京兆韋仲善飛白並在湘東王府善勛為録¶
事叅軍仲為中兵叅軍府中以協優於韋仲而减於善¶
勛¶
庾肩吾字慎之新野人官至度支尚書才華並秀草𨽻¶
兼善張懐瓘云歴記專精遍採名法亦可謂贍聞之士¶
也然志雖竒古而手不副情文勝質史是之謂乎自號¶
<pb:KR3h0034_WYG_007-9b>¶
𤣥靜先生撰書品論一卷書賦云肩吾通塞併之天性¶
工歸文華拙見草正徒聞師阮何至遼夐使鉛刀之均¶
鋒稱並利而則佞¶
陳顧野王字希馮吳郡吳人官至黄門侍郎領大著作¶
㓜好學長而徧覽經史精記黙識天文地理蓍龜占候¶
蟲篆竒字無所不通尤善丹青時王褒能書俱為宣城¶
王賓友人號二絶書賦云接武隨波雷同野王如異磽¶
肥之挺質俱松栢之凌霜¶
<pb:KR3h0034_WYG_007-10a>¶
徐陵字孝穆東海人官至左光禄大夫太子少傅善正¶
書書賦云孝穆鄙重剛毅任拙猶偏禆武夫膽勇智劣¶
趙知禮字齊旦天水隴西人官至右衛將軍涉獵文史¶
善書翰工楷𨽻¶
張正見字見𧷤清河東武城人㓜好學有清才善行草¶
書仕梁為彭澤令入陳遷尚書度支郎¶
謝貞字元正㓜有至性年十三善左氏工草𨽻蟲篆後¶
為南平王友掌書記¶
<pb:KR3h0034_WYG_007-10b>¶
周宏讓汝南人天嘉初為太常卿光禄大夫善草𨽻書¶
賦云宏讓迅快放誕可觀利疾速著輕獧若巖居僻陋¶
蔓木樛盤¶
王克瑯琊人官至尚書僕射善草書書賦云名劣筆健¶
乃逢王克通流未精疎快不忒猶腐儒宿士運用自得¶
蔡景歴字茂世濟陽考城人官至度支尚書少俊爽有¶
孝行家貧好學善尺牘工草𨽻¶
蔡徵字希祥景歴之子官至中書令善草書書賦云翩¶
<pb:KR3h0034_WYG_007-11a>¶
翩濟陽茂世希祥任樸無聞適俗不忘父輕而迅子凛¶
而强¶
孫㻛字德璉吳郡人官至起部尚書少倜儻好謀略博¶
涉經史尤便書翰¶
毛喜字伯武滎陽陽武人官至光禄大夫領右驍衛將¶
軍少好學善草𨽻陳武帝素知之書賦云快哉伯武心¶
空手敏古風若遺令範惟允如平郊逸𩦸晚景飛隼¶
蕭乾字思惕蘭陵人官至五兵尚書容止雅正性恬簡¶
<pb:KR3h0034_WYG_007-11b>¶
善草𨽻得叔父子雲之法¶
蕭引字昇休官至正威將軍性聰敏博學能屬文善𨽻¶
書為當時所重宣帝嘗披奏事指引署名曰此字筆勢¶
翩翩似鳥之欲飛引謝曰此乃陛下假其毛羽耳又謂¶
引曰我有所忿見卿輒意解何也引曰此自陛下不遷怒¶
臣何預此恩¶
江總字總持濟陽人官至尚書令善草書書賦云坡陁¶
總持獨歩方外甘率性而衆異非接武於興㑹若時違¶
<pb:KR3h0034_WYG_007-12a>¶
隱淪卒不冠帶¶
沈君理字仲倫吳興人官至侍中尚書右僕射善草書¶
書賦云仲倫則快速無度馳突不疎尺題已終筆勢仍¶
餘似逸籠檻之衆鳥恣飛鳴之所如¶
蔡凝字子居濟陽考城人官至信威晉熈王府長史㓜¶
聰悟美容止既長博涉經傳有文詞尤工草𨽻¶
丁真善正書宣帝於太極殿内作鼎刻忠臣烈士名詔¶
真書之¶
<pb:KR3h0034_WYG_007-12b>¶
謝嘏字含茂陳郡人官至侍中中書令風神清雅頗善¶
屬文尤工行草書賦云含茂悠悠荐臻同德迫時季而¶
陵替俱道喪於翰墨徒麋鹿為後先非勝負可差忒¶
袁憲字德章陳郡人官至右僕射善草書書賦云德章¶
率爾流浪急速骨氣乍髙風神入俗符縱志而失道等¶
潰河與顛木¶
賀朗㑹稽人官至祕書監善行書書賦云賀氏曰朗雖¶
非動人不事筆力猶阻學貧若宦遊旅泊衣化風塵¶
<pb:KR3h0034_WYG_007-13a>¶
伏知道昌平人官至鎮北長史善草書書賦云知道則¶
寛疎弛慢無可取則削凡常病窒塞猶岸陸縱獺艱辛¶
騁力¶
侯安都字成師始興曲江人官至侍中征北將軍涉獵¶
書傳工𨽻書善騎射¶
劉顗好文學工草書為司空功曺待詔文林館¶
　¶
　¶
<pb:KR3h0034_WYG_007-13b>¶
　¶
　¶
　¶
　¶
　¶
　¶
　¶
　書小史卷七¶
