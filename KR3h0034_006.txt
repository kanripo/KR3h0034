# -*- mode: mandoku-view; -*-
#+TITLE: 書小史
#+DATE: 2015-08-24 23:14:49.951652
#+PROPERTY: ID KR3h0034
#+PROPERTY: BASEEDITION WYG    
#+PROPERTY: JUAN 卷六
<pb:KR3h0034_WYG_006-1a>¶
欽定四庫全書¶
　書小史卷六¶
　　　　　　　　　　　　　宋　陳思　撰¶
　　傳五(晋/)　(宋/)　(齊/)¶
康昕字君明外國人官至臨沂令善正草書與南州惠¶
式道人俱學二王輙以已書貨之世人有謬寶其蹟或¶
謂為羊欣王獻之嘗題方山亭壁數行昕宻改之獻之¶
後過不疑又為謝居士題畫像以示獻之獻之歎能以¶
<pb:KR3h0034_WYG_006-1b>¶
為西河之絶矣¶
惠式道人右軍之甥也學二王書歐陽通云其書與王¶
無别¶
何充字次道廬江人官至侍中司空善行書書賦云次¶
道淳實寡於風彩自是雄姿翰墨具在如士大夫之遊¶
華處叅貴胄而膚質未改¶
劉訥字行仁瑯琊人官至散騎常侍善正書書賦云行¶
仁靡雜唯鍾是師悅端閒於髙軌能終始於清規雖帶¶
<pb:KR3h0034_WYG_006-2a>¶
偏薄亦能隣幾若鳯雛始備於五彩長松僅攀乎一枝¶
劉璞字子成南陽人官至光禄勲郎得道南嶽魏夫人¶
之子善行草書書賦云猗歟子成徇蹟過名正隷敦實¶
藁草沉輕元常髙風雖踈復呈猶不考擊之鐘鼓含律¶
呂之音聲¶
劉瓌字元寶沛國人官至御史中丞義成伯善行草八¶
分太元中孝武帝令八分題諸門榜書賦云元寶剛直¶
兩王之次骨正力全軌範宏麗凌突子敬病於輕肆同¶
<pb:KR3h0034_WYG_006-2b>¶
變武而習文若訪龍而獲驥¶
韋昶字文休即魏侍中誕兄凉州刺史康之元孫官至¶
潁川太守散騎常侍善古文大篆及草書毎覧羲之父¶
子書云二王未是知書者也又妙作筆子敬得其筆稱¶
為絶世太元中孝武改治宫室及廟門並欲使王獻之¶
隷書題牓獻之固辭乃使劉瓌以八分書題之後又使¶
昶以大篆改之¶
江灌字道羣陳留人官至侍中中䕶軍善行書書賦云¶
<pb:KR3h0034_WYG_006-3a>¶
道羣閒漫氣格自充始習新制全移古風與伯輿(王/廞)之¶
合極若子敬之童䝉猶富禮樂之世胄備神彩於厥躬¶
沈嘉字長茂呉郡人官至呉興太守善草書書賦云長¶
茂草勢既㨗而踈慕王不及獨斷所如猶鷙鳥擊搏而¶
失中因蹭蹬於古墟¶
温放之太原人嶠之子官至黄門侍郎善草書書賦云¶
放之率爾草徤筆力豈忘保持足見凖則猶片錦呈巧¶
細流不極¶
<pb:KR3h0034_WYG_006-3b>¶
許静民髙陽人官至鎮軍叅軍工草隷為右軍髙足善¶
題宫殿額得方直之體其草稍乏筋骨亦景則(李/式)之亞¶
也¶
桓温字元子譙國龍亢人尚南康公主官至丞相大司¶
馬南郡公諡宣武善行草書唐人云温書如快馬入陣¶
屈伸随人書賦云元子正草厚而不倫若遺翰墨猶帶¶
真淳似山林之樂道非玉帛之能親¶
桓𤣥字敬道温之子官至義興太守其後簒晉僭號偽¶
<pb:KR3h0034_WYG_006-4a>¶
楚劉裕誅之𤣥景慕二王善於草法王僧䖍云毎自比¶
右軍議者未之許云可比孔琳之張懐瓘云𤣥草法譬¶
之於馬則肉肋已就蘭筋初成蓄怒而行日可千里𤣥¶
嘗取羊欣為征西行軍恭軍𤣥愛書呼欣就坐仍遣信¶
呼顧長康與共論書至夜不倦長康亦善書𤣥愛重圖¶
書毎示賔客客有非好事者正食寒具以手授書書大¶
㸃汚𤣥惋惜移時自後毎出圖書具令客盥手𤣥愛二¶
王書不能釋手乃選縑素及紙書正行之尤美者各為¶
<pb:KR3h0034_WYG_006-4b>¶
一秩嘗置左右及南奔雖甚狼狽猶以自随將敗並投¶
於江書賦云敬道耽玩銳思毫翰依慿右軍志在凌亂¶
草狂逸而有度正疎澁而猶憚如浴鳥之畏人等驚波¶
之泛岸¶
顧愷之字長康小字虎頭晉陵無錫人博學有才氣為¶
桓温殷仲容恭軍善書畫寫特妙謝安深重之謂有蒼¶
生以來未之有也時人號為三絶謂癡書畫也(張彦逺/云按長)¶
(康三絶者才絶書絶/癡絶也畫非其數)¶
<pb:KR3h0034_WYG_006-5a>¶
諸葛長民瑯琊陽都人官至輔國將軍宣城内史善行¶
書書賦云長民則全効子敬便於性分宏逸生於天機¶
衆妙總而獨運凌所師而小薄壯若已而不紊猶豁其¶
流而氷開殷其響而雷奮¶
袁山松官至呉郡太守少有才名博學有文章善書梁¶
武帝云袁山松書如深山道士見人便欲退縮¶
殷仲堪陳郡人官至冠軍將軍荆州都督能清言善屬¶
文能書亦王敬仁之亞也¶
<pb:KR3h0034_WYG_006-5b>¶
陳暢滎陽人官至秘書令史善八分書晉宫觀城門皆¶
暢書¶
楊真人諱羲𢎞農人居句容該渉經史有通靈之鑒善¶
正行書簡文用為公府舎人後得道書賦云楊真人之¶
正行兼淳熟而相成方圓自我結構遺名如舟檝之不¶
繫混寵辱以若驚¶
謝静不知何許人善隷書¶
謝敷字慶緒㑹稽人性澄静寡慾隠居徵辟皆不就善¶
<pb:KR3h0034_WYG_006-6a>¶
隷書王僧䖍云謝静謝敷並善寫經亦入能境¶
宋珽廣平人官至相府恭軍善行書書賦云宋珽矯矯¶
足光利用習古者或以為輕目新者必因而重猶樸散¶
而分形器務成而立賦頌¶
王綏字彦猷坦之之孫官至冠軍將軍荆州刺史善正¶
行書¶
羊忱㤗山人官至徐州刺史善行草書庾肩吾云聲擅¶
毫翰動成楷則¶
<pb:KR3h0034_WYG_006-6b>¶
羊固㤗山人官至臨海太守善正行書¶
盧循字子先少名元龍官至征虜將軍廣州刺史善草¶
隷奕棊之勢循善尺牘尤珍名法西南豪士咸慕其風¶
家贏金帛競逺尋求於是京師三呉二王之蹟頗為所¶
得¶
宋劉穆之字道和東莞莒人官至侍中司徒善隷行書¶
與朱齡石並便尺牘嘗於武帝坐與齡石並答書自旦¶
至日中穆之得百函齡石得八十函而穆之應對無廢¶
<pb:KR3h0034_WYG_006-7a>¶
書賦云道和閒雅離古躡真慢正尤徳髙踪絶塵若昻¶
藏博達之士謇諤朝廷之臣¶
朱齡石字伯兒沛人官至雍州刺史善尺牘¶
羊欣字敬元㤗山南城人官至中散大夫義興太守少¶
靖黙無競於人泛覽經籍尤長隷書師資大令張懐瓘¶
云敬元真書劣於子敬幾季孟之差行草則去之彌逺¶
子敬之後可以獨歩時人云買王得羊非意所望今大¶
令書中風神怯而瘦者徃徃是羊也時有丘道䕶稱工¶
<pb:KR3h0034_WYG_006-7b>¶
書親師子敬殊劣於羊欣書賦云敬元則親得法於子¶
敬雖時移而間出手稽無方心敏奥術虚薄而不忘本¶
分縱橫而粗得師骨遇其合時髣髴唐突猶圖騏驥而¶
莫展素真仙而非實¶
孔琳之字彦琳㑹稽山隂人廞之子官至太常卿少好¶
文義善隷行草書張懷瓘云師於小王稍露筋節飛流¶
懸沫勢則吕梁之水焉時稱云羊真孔草又以縱快比¶
於桓𤣥王僧䖍云孔琳之放縱快利筆道流便二王以¶
<pb:KR3h0034_WYG_006-8a>¶
後略無其比但功夫恨少自任故未能盡其妙故當劣¶
於羊欣斯言逾矣¶
薄紹之字敬叔丹陽人官至給事中善書張懐瓘云與¶
羊欣並憲章小王風格秀異若干將出匣光芒射人魏¶
武臨戎縱横制敵其行草書倜儻時越羊欣若周才取¶
之則真正懸隔袁昻云字勢蹉跌如舞女低腰仙人嘯¶
樹至於揮毫振紙有疾閃飛動之勢書賦云競其豐利¶
又覩薄氏纎圓克成骨力猶稚精彩潤宻乃誠莫掩掩¶
<pb:KR3h0034_WYG_006-8b>¶
友凌師抑亦其次雖鍮無金價而珉實玉類¶
謝靈運陳郡人晉車騎將軍𤣥之孫也官至秘書監侍¶
中康樂侯善書模憲小王真草俱美張懐瓘云若石藴¶
千年之色松標百尺之柯雖不逮師吸風吐雲&KR4240;蕩山¶
岳其亦庶幾靈運詩書皆兼獨絶毎文竟手自寫之文¶
帝稱為二寶與顔延之為江左第一虞龢云靈運母劉¶
氏乃獻之之甥故能書而特多王法王僧䖍云子敬上¶
表多在中書雜事中靈運皆竊易其真本相與不疑元¶
<pb:KR3h0034_WYG_006-9a>¶
嘉初帝就索始進焉親聞文皇說此¶
謝方明陳郡陽夏人官至㑹稽太守善正書書賦云方¶
明寛和隠媚且潤如幽閒女徳禮教士允¶
謝恵連方明之子官至司徒府法曹叅軍㓜有詞學族¶
兄靈運深所歎伏書畫並妙¶
謝晦字宣明陳郡陽夏人官至中書令善書(見庾肩/吾書品)¶
謝莊字希逸官至中書令散騎常侍善行書¶
蕭思話南蘭陵人官至征西將軍左僕射觧音律工書¶
<pb:KR3h0034_WYG_006-9b>¶
受學於羊欣得行草之妙論者謂雖無竒峰壁立之秀¶
連岡盡望勢不斷絶亦可謂有功矣王僧䖍云蕭全法¶
羊欣風流媚好殆欲不减筆力恨弱𡊮昂云羊真孔草¶
蕭行范篆各一時之妙也然上方琳之不足下比范曄¶
有餘書賦云思話綿宻緩歩娉婷任性工隷師羊過青¶
似鳬鷗雁鶩㳺戲沙汀¶
王曇首僧䖍父也㓜而素尚兄弟分財曇首惟取圖書¶
而已文帝時為侍中驍騎將軍善行書¶
<pb:KR3h0034_WYG_006-10a>¶
范曄字蔚宗順陽人官至太子詹事藴良史之才通音¶
律之妙能&KR1308;草隷小篆尤精師範羊欣慕其俊㧞王僧¶
䖍云與蕭思話同師羊欣而曄後背叛皆失故歩名亦¶
稍退曄傳自序云吾書雖小小有意筆勢不快餘竟不¶
成就毎愧此名¶
張裕字茂度齊郡人官至㑹稽太守善行草書¶
張永字景初裕之子官至征西將軍渉獵經史能文章¶
善隷書行草文帝曰卿書但少王法永對曰毎恨二王¶
<pb:KR3h0034_WYG_006-10b>¶
不得臣之體永更製御筆紙墨美殊前後書賦云茂度¶
逸翰景初清規或大言而峻薄(景初對文帝云臣/恨二王不得臣體)或寡¶
譽而拙竒(王僧䖍書用/拙筆以自容)並心輕兩王蹟及宗師擬鶴鳴¶
而子和殊鯉退而學詩¶
謝綜中書侍郎述之子范曄甥也官至太子中舍人有¶
才藝善隷書王僧䖍云謝綜書其舅云𦂳潔生起實為¶
得賞毎不重羊欣欣亦憚之然書法有力恨少媚好¶
顔延之字延年瑯琊臨沂人官至金紫光禄大夫領湘¶
<pb:KR3h0034_WYG_006-11a>¶
東王帥少孤貧居好讀書無所不覧文章冠絶當時尤¶
善書翰與陳郡謝靈運詞彩齊名江左稱顔謝焉文帝¶
嘗問延之諸子才能延之曰峻得臣筆測得臣文&KR0930;得¶
臣義躍得臣酒¶
顔峻字士遜延之之子官至右將軍揚州刺史善行書¶
書賦云顔氏儒門士遜墨妙大令典則中散氣調薄首¶
孔肩體格惟肖如驚弦履險避地膺峭¶
王裕之字敬宏晉驃騎將軍廙之曾孫官至侍中光禄¶
<pb:KR3h0034_WYG_006-11b>¶
大夫善草書名與宋武帝諱同故以字行書賦云淮水¶
茂族敬宏不墜故朝餘風翰墨兼至既約古而任逸亦¶
遺能而獨駛猶剏埏植於昔人全樸畧而成器¶
王微字景元瑯琊臨沂人少好學善屬文工書兼觧音¶
律醫方卜筮隂陽術數之事尤善行草微嘗獨處一室¶
尋書玩古遂足不履地終日端坐牀席皆生塵埃惟當¶
坐處獨浄世祖以貞栖絶俗贈秘書監¶
宗炳字少文南陽人前後辟召皆不就少文妙善琴書¶
<pb:KR3h0034_WYG_006-12a>¶
圖畫行草尤工毎遊山水徃輙忘歸凡所逰厯皆圖之¶
於室坐卧嚮之其髙情如此¶
丘道䕶善草書與羊欣同受筆法於王獻之殊劣於羊¶
欣李嗣真云道䕶謬登髙品迹乃浮漫¶
王思元瑯琊人官至南康太守善行書書賦云蔓衍枝¶
𣲖思元不忘穏厚而無法度淳和而蓄鋒鋩猶君子自¶
適順時行藏¶
桓䕶之字彦宗略陽人官至寧朔將軍善行書書賦云¶
<pb:KR3h0034_WYG_006-12b>¶
桓公䕶之神凝筆遲富雅景乏士規猶門寒道髙衣薜¶
言詩¶
駱簡字正祖丹陽人官至鉅野令善行草書書賦云翩¶
翩正祖恭已法則師資小王深入閫域安知逸氣未詳¶
筆力猶驥異真龍紫非正色¶
龎秀之官至江州刺史善正書書賦云二王變古法有¶
所屬兢兢秀之歛翰謹束如仙童樂静不見所欲¶
巢尚之字仲逺魯國人官至寧朔將軍善行書書賦云¶
<pb:KR3h0034_WYG_006-13a>¶
仲逺循常由衷邇俗企彦琳(孔琳/之)之墻仞遵茂度(張/裕)之¶
軌躅豈聞一而得三同出呉而入蜀¶
裴松之字世期河東聞喜人官至散騎常侍善草書書¶
賦云世期旁通掘强斷利参方回(郄/愔)之章法得敬元(羊/欣)¶
之草意匪庖丁之觧牛同君子之不器¶
徐爰字長玉瑯琊人官至中散大夫善正書書賦云長¶
玉靡漫神閒態穠荷小王之偉質錯明帝之髙蹤執徳¶
而風塵不雜發言而禮義攸從¶
<pb:KR3h0034_WYG_006-13b>¶
江僧安陳留人官至太子中庶子善行書書賦云江侯¶
僧安㨗利而乾貌兼輕媚體出多端猶廣廷之卉木小¶
苑之峰巒¶
賀道力會稽人官至呉興令善草書王僧䖍云顔騰之¶
賀道力並便尺牘書賦云道力草雄圓轉不窮壯自躬¶
之體格疲逸少之遺風猶立言而逍遥出世驗迹乃夙¶
夜在公¶
王道迄呉興烏程人即道隆之兄渉學善隷書形貌又¶
<pb:KR3h0034_WYG_006-14a>¶
美呉興太守王韶之謂人曰有子弟如王道迄無所少¶
也¶
齊王僧䖍瑯琊臨沂人曇首之子官至尚書令簡穆公¶
弱冠工書張懐瓘云祖述小王尤尚古直若溪㵎含氷¶
岡巒被雪雖極清肅而寡於風味子曰質勝文則野此¶
之謂乎初宋文帝見其書素扇歎曰非惟蹟踰子敬方¶
當雅量過之齊髙帝善書及即位篤好不已嘗與僧䖍¶
賭書畢謂僧䖍曰誰為第一僧䖍對曰臣書臣中第一¶
<pb:KR3h0034_WYG_006-14b>¶
陛下書帝中第一上笑曰卿可謂善自謀矣武帝工書¶
欲擅書名僧䖍不敢顯其蹟嘗用拙筆書以此見容書¶
賦云僧䖍則宻緻豐富得能失剛鼔怒駿爽阻圎任強¶
然而神髙氣全耿介鋒鋩發卷伸紙滿目輝光才行兼¶
而雙絶名實副而特彰如運籌决勝威震殊方¶
王慈字伯寶僧䖍之子官至侍中冠軍善行書少與從¶
弟儉共書學謝鳳子超宗嘗候僧䖍乃徃東齋詣慈慈¶
正學書未即放筆超宗曰卿書何如䖍公慈曰慈書比¶
<pb:KR3h0034_WYG_006-15a>¶
大人如雞之比鳯超宗狼狽而退¶
王志字次道慈之弟官至侍中吏部尚書善藁隷當時¶
以為楷法㳺擊將軍徐希秀亦號能書常謂志為書聖¶
書賦云伯寶次道並資義訓兄則雜而外兼禀家君於¶
已分弟則纎薄無滯過庭益俊並能寛閒墨妙逸速毫¶
奮比達士與君子人不知而不愠¶
王儉字仲寶僧綽之子官至尚書令善正書¶
褚淵字彦回河南陽翟人少有世譽善草隷書宋末與¶
<pb:KR3h0034_WYG_006-15b>¶
髙帝同掌樞宻齊臺建以佐命功授司徒中書監書賦¶
云彦回無節筆翰亦爾决利不拘足用而已如㧞楓栁¶
抑亦把梓¶
禇賁字蔚先淵之子官至秘書監善隷書因父憂免職¶
便不仕時人以為恥父失節於宋室遂爾屏居書賦云¶
蔚先忠良自我名揚老成不虧和雅允臧如窮隠肥遯¶
志傲侯王¶
劉休字宏明沛郡相人建元初官至御史大夫出為豫¶
<pb:KR3h0034_WYG_006-16a>¶
章太守善隷書初羊欣授子敬正隷法衆共宗仰以右¶
軍之體㣲古不復見貴及休始好右軍法因此大行¶
源楷之字郍延官至黃門侍郎善草隷¶
徐孝嗣字始昌東海人官至太尉尚書令善正書書賦¶
云非禮不言從容始昌如碩徳君子道義難量而盛徳¶
有素筆精源長¶
劉係宗丹陽人官至寧朔將軍宣城太守少便書畫尤¶
工行草在宋為竟陵王誕子景粹侍書入齊為東宫侍¶
<pb:KR3h0034_WYG_006-16b>¶
書¶
蕭惠基思話之子官至左僕射善隷行書及奕棊之勢¶
張欣泰字義亨竟陵人少有志貌不以武業自居好讀¶
子史善隷書¶
到撝字茂謙彭城人官至太子洗馬御史中丞善行書¶
書賦云茂謙則壯而不宻騁志恒俗輕師模任縱欲如¶
勇夫格獸徑越林麓¶
顧寶光呉郡人官至司徒左曹掾工畫善行書寶光卓¶
<pb:KR3h0034_WYG_006-17a>¶
越多竒自以伎能王僧䖍嘗作飛白書以示之寶光曰¶
下官今為飛白屈矣¶
胡諧之豫章南昌人官至度支尚書善行書書賦云寶¶
光諧之同調合韻差池去就羽翮齊振依蕭附王但曰¶
慕藺論骨氣而胡壯驗精神而顧峻猶岸栁之先春得¶
地連於河潤¶
紀僧真建康人善隷書事髙帝在淮隂以嫻書題令答¶
逺近書蹟自寒宦厯至髙帝冠軍府將軍主簿初上在¶
<pb:KR3h0034_WYG_006-17b>¶
領軍府令僧真學上手蹟下名至是報答書疏皆付僧¶
真上觀之笑曰我亦不復能别也¶
紀僧猛僧真之弟官至晉煕太守有風姿舉止善隷書¶
又能飛白書¶
徐希秀瑯琊人官至驍騎將軍善行書書賦云希秀之¶
蹟敬叔(薄紹/之)之倫正則謹促有度草則拘檢靡伸如儉¶
徳君子清朝士人¶
張融字思光呉郡人官至司徒左長史書兼諸體尤工¶
<pb:KR3h0034_WYG_006-18a>¶
於草如風裊春林甚有媚好齊梁之世殆無以過嘗自¶
美其能帝曰卿書殊有骨力但恨無二王法融答曰非¶
恨臣無二王法亦恨二王無臣法書賦云思光逸才揮¶
翰無滯超寶光之力從僧䖍之制越恒規而渉徃出衆¶
格而靡繼如塞路蓬轉摩霄鳶唳¶
謝脁字元暉陳郡陽夏人官至吏部郎中風華黼藻獨¶
歩當時工草隷蟲篆張懐瓘云書甚有聲草殊流美亦¶
猶薄暮川上餘霞照人春晚林中飛花滿目顔延之亦¶
<pb:KR3h0034_WYG_006-18b>¶
善草書即脁之亞也¶
宗測字敬微炳之孫也代居江陵不應召辟驃騎將軍¶
豫章王嶷請為叅軍測答曰何為謬傷海鳥横斤山木¶
性善書畫傳其祖業¶
劉瑱字士温彭城人官至吏部郎中聰慧多才藝工書¶
畫¶
劉繪字士章彭城人性通悟有文義善隷書進對華敏¶
數被召賞官至司馬從事中郎撰能書人名一卷嘗自¶
<pb:KR3h0034_WYG_006-19a>¶
云善飛白書言論之際頗好矜知¶
王僧祐字允宗微之從子官至黄門郎雅好博古善老¶
莊不尚繁華工草隷善鼓琴¶
周顒字彦倫汝南安城人初為文惠太子中軍恭軍厯¶
官至中書郎兼著作常㳺侍東宫少從外氏車騎將軍¶
臧質家得衞恒散隷書法學之甚工尤善行隷文惠太¶
子使顒書元圃茅齋壁國子祭酒何允以倒薤書求就¶
顒換之顒笑而答曰天下有道丘不與易也李嗣真云¶
<pb:KR3h0034_WYG_006-19b>¶
彦倫迹少俊銳可嘉¶
　¶
　¶
　¶
　¶
　¶
　¶
　書小史卷六¶
