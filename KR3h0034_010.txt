# -*- mode: mandoku-view; -*-
#+TITLE: 書小史
#+DATE: 2015-08-24 23:14:50.004112
#+PROPERTY: ID KR3h0034
#+PROPERTY: BASEEDITION WYG    
#+PROPERTY: JUAN 卷十
<pb:KR3h0034_WYG_010-1a>¶
欽定四庫全書¶
　書小史卷十¶
　　　　　　　　　　　　　宋　陳思　撰¶
　　傳九(唐/)¶
蕭誠蘭陵人官至右司員外郎工正書善摹勒弟諒亦¶
善書世謂誠真諒草開元中時尚褚薛誠為之最善李¶
邕每不重誠誠因採西山野麻虢郡土糓造五色斑文¶
紙作王右軍書帖與之邕覽翫不悟謂其真迹誠因道¶
<pb:KR3h0034_WYG_010-1b>¶
其所撰邕乃歎服¶
張庭珪河南濟源人官至太子詹事工八分書素與李¶
邕親善屢上表薦之邕所撰碑碣必請庭珪八分書之¶
甚為時人所重庭珪家多法書亦善正𨽻頗有獻之之¶
法¶
史白廣陵人官至諫議大夫善飛白¶
史惟則字子華白之子官至殿中侍御史工八分頗近¶
鍾書發筆方廣字形峻美亦為時所重尤善篆籀飛白¶
<pb:KR3h0034_WYG_010-2a>¶
弟懐則亦善八分書賦云史侍御惟則必優世業階乎¶
籀篆古今折衷大小應變如因髙而矚逺俯川陸而必¶
見¶
蔡有鄰濟陽人官至胄曺叅軍善八分始拙弱至天寳¶
中遂精妙相衛間多其筆迹¶
蔡希寂有鄰從子為洛陽令深工草𨽻頗為當時所稱¶
田琦雁門人武德功臣兵部尚書德平之孫工八分小¶
篆署書圖畫歴官豫蘄許等州刺史書賦云赫赫許昌¶
<pb:KR3h0034_WYG_010-2b>¶
翰苑文房徴前賢而少對當聖代而難方¶
顧誡奢官至太子文學翰林院侍詔善八分杜甫集有¶
贈顧八分文學詩即誡奢也詩云中郎石經後八分盖¶
顦顇顧侯運鑪錘筆力破餘地昔在開元中韓蔡同贔¶
屭𤣥宗妙其書是以數子至此詩盖謂誡奢也¶
韋陟字殷卿京兆萬年人風格秀整善文辭書有楷法¶
常以五彩牋為書記使侍妾主之其裁荅授意而已皆¶
有楷法惟陟署名自謂所書陟字若五朶雲時人慕之¶
<pb:KR3h0034_WYG_010-3a>¶
號郇公五雲體吕摠云韋陟書如蟲穿古木鳥踏花枝¶
韋斌陟之弟少修整好文藝善𨽻書與兄陟齊名天寳¶
中為中書舍人集賢院學士¶
衛包京兆人工八分古文小篆通字學兼象緯之術官¶
至尚書郎包以古文見稱於當時甚盛¶
蘇詵字廷言丞相&KR0347;之子善八分瓌與東明觀道士周¶
彦雲素相往來彦雲將為其師建碑謂瓌曰成某志不¶
過煩相君數子耳五郎文(頲/)六郎致石(泳/)七郎書(詵/)&KR0347;¶
<pb:KR3h0034_WYG_010-3b>¶
大笑不言而心服其公¶
鄔肜錢塘人為金吾兵曺叅軍善草書妙得其法時人¶
比之張旭盖親得張公之㫖吕摠云鄔肜書如寒林栖¶
鵶平岡走兎¶
徐安貞善𨽻書初名楚璧開元中為中書侍郎嘗叅李¶
右相議後林甫用事恐罪累乃逃隱於衡嶽為掇蔬行¶
者而病啞不言數年後因修建佛殿僧中選善書者題¶
其梁己二三人矣徐行者跨梁而過掌事人怒以杖連¶
<pb:KR3h0034_WYG_010-4a>¶
擊其背徐以手畫地曰口雖不言昔年曽學大書願試¶
書及題數行羣僧皆恱服因遣盡書之後李邕過寺見¶
其題處大驚召之同載而歸¶
胡霈然安定人工行書八分小篆筆法雖未至而媚熟¶
可喜上黨佛寺畫壁多霈然所書¶
李造隴西人官至起居舍人武都公善𨽻書入能品¶
李潮杜甫之甥善八分小篆杜甫盛稱之以比蔡有鄰¶
韓擇木(見杜集八/分小篆歌)¶
<pb:KR3h0034_WYG_010-4b>¶
徐嶠之越州人官至廣平太守善正行草書名冠古今¶
無以為比常以其法授其子浩嶠之神道碑云初獻䇿¶
十八篇進書六體明皇手詔荅曰得所進書甚可觀覽¶
囬鸞顧鵲墜露凌雲既極臨池之功足方懸帳之妙今¶
賜物三十叚用彰翰墨之佳也¶
徐浩字季海嶠之之子官至彭王傅㑹稽郡公善正行¶
草書四方詔令多出浩手遣辭贍速而書法至精帝喜¶
之嘗書二十四幅屏八體皆偹草𨽻尤工世狀其法曰¶
<pb:KR3h0034_WYG_010-5a>¶
怒猊抉石渇驥奔泉¶
王維字摩詰太原祁人官至尚書右丞與弟縉齊名維¶
工草𨽻善畫能詩名盛於開元天寳間豪英貴人虚左¶
以迎寧薛諸王待若師友畫思入神至山水平逺雲勢¶
石色繪工以為天機所到學者不可及也其詩自云夙¶
世定詞客前身應畫師¶
王縉字夏卿維之弟官至丞相善草𨽻書功超薛稷國¶
史補云縉與維名望首冠一時議者云論詩則王維崔¶
<pb:KR3h0034_WYG_010-5b>¶
顥論筆則王縉李邕祖詠張説不得預焉¶
李陽氷趙郡人官至將作大匠工於小篆初師李斯嶧¶
山碑後見仲尼吳季札墓誌變化開闔龍蛇盤踞勁利¶
豪爽風行雨集文字之本悉在心胷自言得篆籀之宗¶
㫖斯翁之後直至小生曺喜蔡邕不足數識者謂之倉¶
頡後身從子謄亦工小篆書賦云吾家世業趙郡李君¶
嶧山並騖宣父同羣洞於字學古今通文家傳孝義意¶
感風雲¶
<pb:KR3h0034_WYG_010-6a>¶
張諲官至刑部員外郎明易象丹青善草𨽻與王維李¶
頎為詩酒丹青之友李頎荅詩云小王破體嫻文䇿落¶
日梨花照空壁詩堪記室妬風流畫與將軍作勍敵(畫/一)¶
(作/書)¶
李權淮安王神通之曽孫歴官金州刺史工八分¶
李樞權之弟官至侍御史工小篆¶
李平鈞權之姪官至江陵掾富詞學工小篆兼妙山水¶
並冠絶一時書賦云温良之德書畫兼美誠依仁以游¶
<pb:KR3h0034_WYG_010-6b>¶
藝同上善之若水¶
鄭遷及弟邁逾並工八分遷官至浚儀尉季弟逾兼善¶
山水天寳中知名梁宋書賦云滎陽昆弟内外光華揮¶
毫美麗自是一家㓜弟曰逾丹青大誇信斵玉而剖石¶
即揀金而披沙¶
張懐瓘海陵人為翰林供奉右率府兵曺叅軍善正行¶
草書亦能臆斷吕摠云懐瓘草書如露花濯錦淵月沉¶
珠懐瓘每云書者猶人相知始疎而終宻則大同始宻¶
<pb:KR3h0034_WYG_010-7a>¶
而終疎則大異小人甘以壊君子淡以成耀俗之書甘¶
而易入乍觀肥滿恱心豁目亦猶鄭衛之在聽焉撰評¶
書藥石論書斷書佑等書行於世弟懐瓌亦善書官至¶
盛王府司馬待詔翰林¶
顔允南字去惑惟貞之子官至國子司業少以詞藻擅¶
名工草𨽻書尤善五言詩深為伯父元孫所稱¶
顔真卿字清臣允南之弟官至太子太師魯國公少勤¶
學孝敬有文辭善正行書結筆濃秀尤尚字學可謂書¶
<pb:KR3h0034_WYG_010-7b>¶
之大雅矣陸羽嘗論其體得羲之之筋骨心肺也公受¶
筆法於張長史又嘗問法於釋懐素素告以坼壁路公¶
曰何如屋漏痕素起捉公手曰老賊得之矣¶
張志和字子尚婺州金華人性髙邁不拘自稱煙波釣¶
徒著𤣥真子亦以自號與顔魯公友善工草書跡甚狂¶
逸亦善圗山水自為漁歌畫之甚有逸思¶
韓滉字太冲京兆長安人官至左僕射平章事封晉國¶
公工𨽻書章草尤善雜畫書得張旭筆法畫與韓幹相¶
<pb:KR3h0034_WYG_010-8a>¶
埒自言不能定筆不可論書畫以非急務故自晦不傳¶
於人¶
張從申官至大理司直志業精絶工正行書握管用筆¶
期於結字𦂳宻近古所無恨於歴覽不多聞見遂寡右¶
軍之外一步不窺意多搨書闕於真迹黄長睿云從申¶
雖學右軍其原出於大令筆意與李北海同科故名重¶
一時宜不虛得但所短者抑揚低昻太過又真不及行¶
耳然唐人而有晉韻殊可嘉尚弟從師監察御史從義¶
<pb:KR3h0034_WYG_010-8b>¶
從約灼然有才並工書皆得右軍風規時人謂之張氏¶
四龍書賦云張氏四龍名揚海内厥有季弟功夫少對¶
右軍風規下筆斯在季謂從申也¶
劉繪彭城人為延安都督善書¶
明若山平原人為京兆三原縣尉大理評事善書書賦¶
云延安君則快速不滯若懸流得勢三原君則婉媚工¶
宻似垂楊應律¶
竇蒙字子全官至國子司業善書書賦云吾兄則書包¶
<pb:KR3h0034_WYG_010-9a>¶
雜體首冠衆賢手關目瞥瞬息彌年比夫得道家之深¶
㫖習閬風而欲仙¶
竇臮字靈長蒙之弟官至刑部員外郎詞藻雄贍草𨽻¶
精絶著述書賦一篇兄蒙為之注¶
喬龜年善小篆養母至孝大歴中每為人寫大字獲其¶
錢以供甘㫖¶
瞿令聞善八分古文倒薤藝兼篆籀¶
齊皎髙陽人官至澤州刺史曉音律善大篆工小楷筆¶
<pb:KR3h0034_WYG_010-9b>¶
蹟雄壯¶
林傑字智周閩川人精琴碁善草𨽻俱自天然不因師¶
授¶
徐璹浩之子㓜勤學善真行書能别識書畫¶
徐峴璹之弟善正書¶
袁滋字德深蔡州人官至兵部尚書强學博記工篆𨽻¶
有古法¶
吳通𤣥海州人與弟通微皆博學善文章並侍太子游¶
<pb:KR3h0034_WYG_010-10a>¶
德宗立弟兄踵為翰林學士並知制誥通微工行草書¶
翰林習之號院體¶
沈傳師字子言蘇州吳人官至吏部侍郎材行有餘工¶
書有楷法¶
栁子厚河東人少精敏文章卓偉善書家蓄魏晉尺牘¶
甚富臨池訣云栁宗元與劉禹錫得筆法於皇甫閲以¶
宗元為入室禹錫及門宗元自矜其書然亦不甚工¶
裴潾河東聞喜人官至兵部侍郎篤學善𨽻書¶
<pb:KR3h0034_WYG_010-10b>¶
裴休字公美孟州濟源人官至吏部尚書太子少師能¶
文章善正書體法遒媚休早𨽻於河内後登顯位乃建¶
刹於彼目為化成寺尋授太原節制經由是寺寺僧粉¶
壁陳筆硯候公親題之公神色自若以衣袖揾墨以書¶
之字勢竒絶¶
栁公權字誠懸官至太子少師善正行書初為夏州李¶
聽掌書記穆宗即位入奏事召見謂之曰朕常於佛寺¶
見卿筆蹟思之乆矣即日拜右拾遺充翰林侍書學士¶
<pb:KR3h0034_WYG_010-11a>¶
遷右補闕司封員外郎穆宗臨朝召問公權筆何盡善¶
對曰用筆在心心正則筆正上改容知其筆諫也公權¶
初學王書遍閲近代筆法體勢勁媚自成一家當時公¶
卿大臣碑版不得公權手筆者人以為不孝外夷入貢¶
皆别署貨貝曰此購栁書文宗夏日與學士聨句帝曰¶
人皆苦炎熱我愛夏日長公權曰薰風自南來殿閣生¶
微涼時丁袁五學士皆屬繼帝獨諷公權兩句曰詞清¶
意足不可多得乃令公權題於殿壁字方圎五寸帝視¶
<pb:KR3h0034_WYG_010-11b>¶
之嘆曰鍾王復生無以加焉大中初轉少師中謝宣宗¶
召升殿御前書三紙軍容使西門季元捧硯樞宻使崔¶
巨源過筆真書十字曰衛夫人傳筆法於王右軍行書¶
十一字永禪師真書千字文得家法草書八字曰謂語¶
助者焉哉乎也賜錦綵瓶盤等銀器仍令自書謝表不¶
拘真行帝尤竒惜之嘗書京兆西明寺金剛經有鍾王¶
歐虞褚陸諸家法自謂得意¶
栁仲郢字諭䝉公權從子㓜嗜學工草𨽻札節九經三¶
<pb:KR3h0034_WYG_010-12a>¶
史魏晉已下南北史分門上下凡三十卷號栁氏自備¶
小楷精謹無一字行書當時甚賞其工¶
盧知猷字子謩官至太子太師器度渾厚文詞贍麗工¶
草𨽻有楷法落簡飛翰人争摹倣¶
唐元度官至翰林待詔沔王友善小篆名於一時筆法¶
柔弱無復前人之比而流俗妄稱惜之¶
于僧翰河南人特工八分與貝靈該俱擅名江左靈該¶
効明皇書筆力柔弱畧盡而已僧翰師韓擇木字勢妍¶
<pb:KR3h0034_WYG_010-12b>¶
美筆畫遒勁兼用篆法然其格律不髙亦自成一家爾¶
周墀字德升汝南人官至尚書右僕射長於史學尤工¶
小篆見稱於一時字畫頗佳傷於柔媚¶
陸希聲博學善屬文工書得其法凡五字擫押鉤格抵¶
用筆雙鉤則㸃畫遒勁而盡其妙謂之撥鐙法希聲自¶
言昔二王皆傳此法自斯翁以至陽氷皆得之希聲以¶
授沙門&KR0559;光光入長安為翰林供奉引希聲於貴倖昭¶
宗召為給事中後位至宰相¶
<pb:KR3h0034_WYG_010-13a>¶
僧懐素字藏真長沙人疎放不拘細行頗好筆翰貧無¶
紙可書嘗於故里種芭蕉萬餘株以供揮灑書不足乃¶
漆一盤書之又漆一方板書至再三盤板皆穿吏部尚¶
書韋陟見而賞之曰此沙門札翰當振宇宙大名授筆¶
法於金吾兵曺鄔肜肜嘗謂懐素曰草書古勢多矣惟¶
太宗以獻之書如凌冬枯樹寒寂勁硬不置枝葉張旭¶
長史又嘗私謂肜曰孤蓬自振驚沙怒飛余師而為書¶
故得竒恠凡草聖盡於此懐素不復應對但連呌數十¶
<pb:KR3h0034_WYG_010-13b>¶
聲曰得之矣顔魯公嘗問師曰夫草書於師授之外師¶
有自得之乎師曰貧道觀夏雲多竒峰輙嘗師之夏雲¶
因風變化乃無常勢又遇壁坼之路一一自然顔公曰¶
噫草聖之淵妙代不絶人可謂聞所未聞之㫖也¶
釋髙閑善草書師懐素深窮體勢韓文公嘗以序送之¶
極稱其善張祜承吉亦有詩云卷軸朝廷餞書函内庫¶
收¶
釋亞栖洛陽人善草書自云其書如飛鳥出林驚蛇入¶
<pb:KR3h0034_WYG_010-14a>¶
草嘗對御草書兩賜紫袍有詩云通神筆法得𤣥門親¶
入長安謁至尊莫恠出來多意氣草書曽恱聖明¶
君¶
釋貫休蘭溪人善謌詩工草𨽻南土皆比之懐素尤善¶
丹青多畫佛像¶
釋&KR0559;光善書受撥鐙法於陸希聲自後書法頓長先入¶
長安為翰林供奉希聲猶未逹因寄詩曰筆下龍蛇似¶
有神天池雷雨變逡廵寄言昔日不龜手應念江頭洴¶
<pb:KR3h0034_WYG_010-14b>¶
澼人&KR0559;光因引薦希聲於貴倖後至貴顯¶
釋洪堰博學儒釋風姿秀整能講唱詩篇草𨽻皆極精¶
妙時人以其貌義詩書謂之四絶¶
五代楊凝式字景度唐相涉之子有文辭善筆札歴仕¶
梁唐晉三朝佯狂不任事累官至太子少師致仕居洛¶
陽延福坊其書法自顔以入二王之妙洛人得凝式真¶
蹟夸詡以為希世珍西洛寺觀二百餘所題寫㡬遍時¶
人以楊風子呼之¶
<pb:KR3h0034_WYG_010-15a>¶
羅紹威字端己魏州貴鄉人仕梁累拜太師中書令少¶
好學工書頗知屬文聚書數萬卷開館以延四方之士¶
馬允孫字慶先棣州人少好學事後唐為宰相晉時以¶
太子賔客罷歸洛陽嗜八分書¶
李鶚後唐清泰中仕至國子丞九經印板多其所書當¶
時頗貴重之其筆法盖出歐陽率更然窘於法度而韻¶
不能髙非名書也¶
李從曮茂貞之子善書畫仕後唐襲為鳳翔節度¶
<pb:KR3h0034_WYG_010-15b>¶
南唐後主李煜字重光善屬文工書畫王師克金陵俘¶
至京師赦之為違命侯煜又能作撮金書自言得筆法¶
於先王然枯勁無可取者¶
韓熈載仕李煜官至中書侍郎才俊氣逸工書畫特善¶
八分皆冠絶當時¶
徐鉉字鼎臣金陵人隨李煜歸朝官至散騎常侍好字¶
學善篆𨽻初學李陽氷後得李斯嶧山碑潛思改作遂¶
逼其勢弟鍇亦能八分小篆而筆法頗少力其在江南¶
<pb:KR3h0034_WYG_010-16a>¶
皆以文翰知名號二徐為學者所宗¶
郭忠恕字恕先洛陽人七嵗童子及第漢周之際為湘¶
隂公從事工古文小篆八分亦能楷法尤善字學著古¶
文汗簡十卷全倣許氏說文偏旁凡五百四十一字太¶
宗朝官至國子監主簿¶
　¶
　¶
　¶
<pb:KR3h0034_WYG_010-16b>¶
　¶
　¶
　¶
　¶
　¶
　¶
　¶
　書小史卷十¶
